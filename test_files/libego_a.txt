Szombattól újra jár a zugligeti libegő, amit egy hónapon át javítottak – közölte a BKV. A tizenkét évente esedékes rekonstrukció során elvégezték a pálya acél szerkezeti elemeinek és a szállítószékek szorítófejeinek repedésvizsgálatát, átvizsgálták a pálya mozgó alkatrészeit, valamint rezgésdiagnosztikai vizsgálatot végeztek a szerkezeti elemekben lévő csapágyakon.
